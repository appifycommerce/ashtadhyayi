---
sutra: सुविनिर्दुर्भ्यः सुपिसूतिसमाः
vRtti: सु वि निर् दुर् इत्येतेभ्य उत्तरस्य सुपि सूति सम इत्येतेषां सकारस्य मूर्द्धन्यादेशो भवति ॥ _Karika_:- सुपेः षत्वं स्वपेर्मा भूर्द्विसुष्वापेति केन न । हलादिशेषान्न सुपिरिष्टं पूर्वं प्रसारणम् ॥ स्थादीनां नियमो मात्र प्राक्सितादुत्तरः सुपि । अनर्थके विषुषुपः षुपिभूतो द्विरुच्यते ॥
vRtti_eng: The स् of स्वप्, सूति, and सम is changed to ष् after सु, वि, निर् and दुर् ॥

---
